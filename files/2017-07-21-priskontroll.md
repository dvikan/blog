{"title": "Ødeleggende effekter av priskontroll"}

**Priskontroll** betyr at staten via forskjellige reguleringer
påvirker prisen på varer og tjenester. I fravær av priskontroll
vil prisene regulere seg selv til et balansepunkt der
**kvantitet etterspurt** er lik **kvantitet tilbudt**.

Priskontroll innføres typisk med en intensjon om å tilgjengeliggjøre
verdifulle varer til en lavere pris enn markedsprisen.

Det er ingenting mystisk med markedspriser. Priser på varer øker
dersom kvantitet etterspurt overstiger kvantitet tilbudt på
*eksisterende priser*.

Priser faller fordi kvantitet tilbudt overstiger kvantitet etterspurt
på *eksisterende priser*.

Det første tilfellet kalles **mangel**, og det andre tilfellet **overskudd**.

## Pristak

Når priskontroll tvinger igjennom en makspris kaller vi det **pristak**.

Dersom priskontroll tvinger igjennom priser lavere enn hva markedsprisen
ville vært, får vi disse ødeleggende effekter:

* Redusert kvantitet tilbudt. Økt kvantitet etterspurt. Øyeblikkelig mangel.
* Redusert framtidig kvantitet tilbudt fordi investeringer frastøtes. Langsiktig mangel.
* Økt pris i form av kvalitetstap. 
* Hamstring. Folk sitter på varen lengre enn de ellers ville ha gjort.
* Svart marked. Kjøper og selger avtaler handel utenfor loven.
* Rasjonering på alt annet enn pris; køer, ventelister, flaks, korrupsjon, sosio-økonomisk status.

## Prisgulv

Når priskontroll tvinger igjennom en minstepris kaller vi det **prisgulv**.

* Redusert kvantitet etterspurt
* Økt kvantitet tilbudt
* Øyeblikkelig overskudd.

## Oppsummering

Kort fortalt vil priskontroll ødelegge viktige signaler som pris, profitt og tap.

Den ultimate effekten av priskontroll er en vridning av bruken av ressurser
i forskjellige produksjonslinjer.
