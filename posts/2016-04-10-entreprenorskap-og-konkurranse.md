{"title": "Entreprenørskap og konkurranse"}

![Laptop](/blogimages/laptop.jpg)

**Entreprenøren** er drivkraften i en markedsøkonomi. Det er entreprenøren
som vurderer om det er noe som mangler i markedet og bestemmer
seg for å starte en bedrift eller utvikle et nytt produkt.

Entreprenøren bruker sine egne eller lånte penger fra **kapitalister**
til å ansette arbeidere, leie kontor, kjøpe strøm og varme, kjøpe utstyr og råvarer.

**Les også:**
[Arbeidsinndeling og spesialisering]({% post_url 2016-04-09-arbeidsinndeling-og-spesialisering %})

Entreprenøren gir så instruksjoner til sine arbeidere om hvordan
**produksjonen** skal utføres. Varene eller tjenestene blir deretter
solgt til kunder.

**Inntekter** kommer når kunder betaler for varen eller tjenesten. **Utgifter**
er lønnskostnader, råvarer, husleie, strøm osv.

Når inntekter er høyere enn utgifter oppstår **pengeprofitt**. Hvis utgifter
er høyere enn inntekter oppstå **pengetap**.

Ikke alle entreprenører er kun motivert av tap og profitt. Når folk snakker
om **suksessfulle bedrifter** menes som regel at bedriften er **profitabel**.

## Konkurranse beskytter sluttkunder mot høye priser

Entreprenører driver markedsøkonomien. Konkurranse regulerer og motiverer dem.
Konkurranse sørger for at entreprenøren konstant prøver å levere
varer og tjenester til den kvaliteten kundene vil ha, til lavest pris.

![Competition](/blogimages/competition.jpg)

Den kompetative prosessen foregår i form av **imitering** og **innovasjon**.

Når en entreprenør produserer en suksessfull innovasjon tjener han
i begynnelsen
stor profitt. Andre entreprenører ser suksessen og vil prøve å imitere den.
Samtidig som de ser etter muligheter for forbedringer eller og endringer.
Hvis profitten er stor kan prisen reduseres i håp om å tiltrekke seg
kunder.

Prisen på varen eller tjenesten vil bli presset nedover mot faktisk **produksjonskostnad**.

Markedsøkonomien sover aldri. Bedrifter må konstant eksperimentere og innovere
for å beholde **markedsandeler**.

## Konkurranse beskytter arbeidere

Konkurranse om arbeidere forhindrer en arbeidsgiver i å gi ekstremt lav
lønn til arbeidere.

Det er sant at en arbeider med en familie å fø
ikke har stor forhandlingsmulighet og må kanskje akseptere lav lønn hvis det
er eneste muligheten.

I en fri markedsøkonomi kan ikke arbeidsgivere forhindre
andre arbeidsgivere i å tilby høyere lønn til arbeideren. For å vinne over
den underbetalte arbeideren.

I det lange løp vil konkurranse om arbeidere forhindre arbeidsgivere å underbetale
arbeidere.

For å vurdere om en arbeider får en rettferdig **lønn** må du forstå
hvor stor verdi arbeideren tilfører bedriften. Noen arbeidere er mer produktive enn 
andre, derfor er det naturlig at det er **lønnsforskjeller** i en bedrift.

Hvordan kan en arbeidsgiver vurdere hvor mye han er villig til å gi i lønn
til en nyansatt?

Økonomer sier at arbeidsgiveren må kalkulere **marginal produktiviteten** til den
potensielt nye arbeideren. Det betyr at arbeidsgiveren må se på den totale produksjonen
til bedriften **med** og **uten** den nye arbeideren.

Slik kan han kalkulere hvor mye
mer inntekter bedriften vil få med den økte produksjonen.

Denne kalkuleringen 
setter et øvre tak på hvor mye lønn arbeidsgiveren kan tilby.

**Les også:**
[Hvorfor handler folk med hverandre?]({% post_url 2016-04-09-hvorfor-handler-folk-med-hverandre %})
