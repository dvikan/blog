{"title": "Du vet ikke hvem som oppfant penger"}

![Bunke med euro](/blogimages/euro.jpg)

Ingen person oppfant penger. Penger er en teknologi som har oppstått **spontant** på markedet.
I likhet med språk.

**Les også:** [Bitcoin er penger]({% post_url 2016-01-22-bitcoin-er-penger %})

Penger er en merkelig ting. Penger er overalt. Du går i butikken og møter fremmede
mennesker som gir deg mat. Penger blir utvekslet. Hver dag går vi rundt og bytter penger mot varer og tjenester.
Og så går du på jobb, i bytte mot lønn. **Penger er den ene tingen alle bruker**.
Penger er en unik ting i vår verden. Penger er også assosiert med mange av våre problemer:

* Pengemangel
* Gjeld
* Arbeidsgivere har ikke nok penger og må si opp ansatte.
* Priser går opp.

Penger har vært veldig viktig for utviklingen av menneskesamfunn. Verden vi lever i, eksisterer
fordi vi har penger.

## Tilbake til steinalderen

Det var en tid, langt tilbake, da det ikke eksisterte penger. Huleboerne hadde ikke penger.
Den økonomiske tilstanden var veldig primitiv. Mat, klær og husly måtte lages selv.
De hadde kort forventet levealder. Stammer av folk døde ut regelmessig. På grunn av hungernød.
Etterhvert begynte folk og handle med hverandre. De hadde ikke penger. Men de kunne bytte vare mot vare.

I en direkte byttehandel kreves [dobbelt sammentreff av behov]({% post_url 2016-01-20-gaa-ikke-glipp-av-gjensidig-gevinst %}).

Blomsterselger Arne vil kjøpe en kniv. Men knivselgeren vil ikke ha blomster. Handel finner ikke sted.
Oppdagelsen av dobbelttreff av behov er sjelden og kostbar.

Når to personer gjør en frivillig byttehandel forventer begge å oppnå en vinning.
Ellers hadde ikke handelen funnet sted.

Personer som handler med hverandre på en regelmessig basis, tenderer til å respektere hverandres
private eiendeler. Ved en regelmessig vinning, er du mindre interessert i å drepe den du handler med.
Under disse forholdene med respekt for hverandres eiendomsrettigheter kan personer begynne å spesialisere
seg. En smed spesialiserer seg på bearbeiding av metall. En bonde spesialiserer seg i å produsere melk.
Etterhvert som personer spesialiserer seg og deler opp arbeidet, kan vi spare, og deretter 
investere i bedre verktøy. Folk ble mer produktiv.

